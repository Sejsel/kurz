<p>
Na podlaze se nachází sesypaný hrách s&nbsp;popelem a&nbsp;mezi tím poskakuje několik
holoubků a&nbsp;vrabčáků. Chtějí Popelce pomoct vysbírat všechen hrách. Pro každou
kuličku hrachu chceme zjistit, zda ji nějaký ptáček dokáže sezobnout a&nbsp;přenést
do ošatky. Holoubci i&nbsp;vrabčáci se však pohybují každý jinak. Vrabčáci poskakují
rovně dopředu, dozadu, doleva i&nbsp;doprava, zato holoubci chodí šikmo do všech
čtyř stran.</p>
<p>
Celou situaci si lze představit jako rozmístění figurek na šachovnici.
Holoubci představují černé střelce, vrabčáci černé věže a&nbsp;kuličky hrachu pak
bílé pěšáky. Pro každou bílou figurku chceme zjistit, zda ji dokážeme v&nbsp;jednom
tahu nějakou černou figurkou vyhodit.</p>
<p>
<i>Formát vstupu:</i> Na prvním řádku vstupu se nachází dvě čísla <span class="math">B</span>&nbsp;a&nbsp;<span class="math">C</span>, a&nbsp;to
počet kuliček hrachu (neboli bílých figurek) a&nbsp;počet ptáčků (neboli černých
figurek). Na dalších <span class="math">B</span>&nbsp;řádcích se nachází souřadnice kuliček hrachu jako
dvojice čísel oddělených mezerou, číslo řádku a&nbsp;číslo sloupce udávajících, kde
se kulička nachází. Na dalších <span class="math">C</span>&nbsp;řádcích se pak nachází pozice ptáčků – každý
takový řádek obsahuje znak <tt>H</tt> nebo <tt>V</tt> a&nbsp;dvojici čísel udávajících
řádek a&nbsp;sloupec, kde ptáček stojí (opět vše oddělené mezerami). Znak&nbsp;<tt>H</tt>
značí holoubka (pohybuje se jako střelec) a&nbsp;znak&nbsp;<tt>V</tt> vrabčáka (pohybuje se
jako věž). Figurky na vstupu mohou být seřazené náhodně.</p>
<p>
<i>Formát výstupu:</i> Na <span class="math">B</span>&nbsp;řádků výstupu vypište (ve stejném pořadí, jako na
vstupu) pro každou kuličku hrachu <tt>ANO</tt> nebo <tt>NE</tt> podle toho, jestli
existuje nějaký holoubek nebo vrabčák, který může tuto kuličku hrachu jedním
tahem sezobnout.</p>
<div class="leftfloat" style="width: 48%;">
<i>Ukázkový vstup:</i>
<pre>4 3
0 1
0 2
0 3
2 2
V 0 0
H 1 3
V 3 3
</pre>
</div>
<div class="rightfloat" style="width: 48%;">
<i>Ukázkový výstup:</i>
<pre>ANO
ANO
NE
ANO
</pre>
<img class="rightfloat image" src="http://localhost/h/ulohy/31/t3133.png" alt="Šachovnice s&nbsp;příkladem" title="Šachovnice s&nbsp;příkladem">
</div>
<div class="clearfloat"></div>
<i>Poznámka:</i>
 Všimněte si, že stejnou černou figurkou (střelcem) můžeme vzít
dva bílé pěšce. Naopak bílého pěšce vpravo nahoře nemůžeme vzít ani spodní věží
(v&nbsp;cestě stojí střelec), ani levou věží (v&nbsp;cestě stojí jiné bílé figurky).
