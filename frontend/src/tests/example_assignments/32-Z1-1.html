<p>
Kevin se po prázdninách zase vrací do školy. Jako obvykle dostal seznam pomůcek,
které si má obstarat. Malé sešity, velké sešity, pravítko, pastelky, barvy na
výtvarku, učebnice na češtinu a dějepis a možná i novou aktovku. To vypadá na
velký nákup!</p>
<p>
Kevin se tedy vydal do obchodu. Jak dává věci do košíku, píše si i seznam cen. V
tom si ale uvědomí, že má jen <span class="math">P</span> korun. Kolik nejméně z <span class="math">N</span> věcí v košíku musí
Kevin vyhodit, aby mu <span class="math">P</span> korun stačilo?</p>
<p>
<i>Tvar vstupu:</i> Na prvním řádku se nachází počet věcí v košíku <span class="math">N</span> a počet korun <span class="math">P</span>, které Kevin může
utratit. Na druhém řádku je pak seznam cen věcí v košíku, tedy <span class="math">N</span> kladných čísel
oddělených mezerami.</p>
<p>
<i>Tvar výstupu:</i> Vypište jedním číslem nejmenší počet věcí, které musí Kevin
z&nbsp;košíku vyhodit.</p>
<div class="leftfloat" style="width: 48%;">
<i>Ukázkový vstup:</i>
<pre>5 59
8 20 30 1999 40
</pre>
</div>
<div class="rightfloat" style="width: 48%;">
<i>Ukázkový výstup:</i>
<pre>2
</pre>
</div>
<div class="clearfloat"></div>
